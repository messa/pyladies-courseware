homeworks:

- section:
    markdown: |
        Dnešní projekty jsou součástí projektu 1D Piškvorky. Dělej je jeden po druhém.

- markdown: |
    Rozděl 1D Piškvorky na čtyři moduly:

    - `ai.py`, kde bude funkce `tah_pocitace`,
    - `piskvorky.py`, kde budou ostatní funkce,
    - `hra.py`, kde bude import a volání hlavní funkce z `piskvorky.py` (a nic jiného),
    - `test_piskvorky.py`, kde budou testy.

    _Připomínám: Až to bude fungovat, dej to do Gitu! A kdybys něco nedopatřením rozbila, `git diff HEAD` ukáže změny od poslední revize._

- markdown: |
    Napiš _aspoň_ dva testy na každou funkci z Piškvorek, ke které testy napsat umíš.
    _Testy pravděpodobně neumíš napsat na funkci `input` a všechny funkce, které ji (byť nepřímo) volají.
    A taky asi neumíš otestovat účinek funkce `print`._

- markdown: |
    Zkus program přepsat tak, aby část, která není pokrytá automatickými testy, byla co nejmenší.
    _Místo volání `print` můžeš často vrátit řetězec
    a `print` zavolat až na návratovou hodnotu.
    Podobně `input` můžeš zavolat před zavoláním funkce,
    která pak může příkaz od uživatele brát jako argument._

- markdown: |
    Doplň funkci `tah_pocitace` tak, aby brala jako argument symbol, za který má počítač hrát – buď `'x'`, nebo `'o'`.
    Dopiš testy.
    _Nezapomínáš na Git?_

- markdown: |
    Ověř, že se funkce `tah_pocitace` se umí vyrovnat s jinou délkou hracího pole než 20.
    _„Ověření” znamená napsání příslušného testu._

- markdown: |
    Ověř si, že se `tah_pocitace` chová rozumně když dostane plné hrací pole, nebo pole s délkou 0.
    _Rozumné chování v tomto případě znamená vyvolání rozumné výjimky._

    Podle toho, jak jste se na sraze domluvili, pošli
    soubor `ai.py` (s funkcí `tah_pocitace`)
    e-mailem (např. organizátorům, koučovi, nebo vůbec).
    Posílej ho jako přílohu, nekopíruj ho do textu e-mailu.
    Jestli procházíš-li kurz sama a můžeš programování konzultovat s někým
    zkušenějším, je tento úkol na takovou konzultaci ideální téma.

    Dozvíš se, jak si tvá strategie stojí proti ostatním – a proti testům, které napíše organizátor. :)
    Strategii je možné i vylepšovat a poslat několik různých verzí. Neboj se poslat i první nástřel!
    _Stejně tak se neboj funkci poslat, i kdyby ještě nebyla úplně dodělaná._

    Na některém dalším srazu bude turnaj o ceny!

- section:
    markdown: |
        Máš-li Piškvorky hotové, můžeš si naprogramovat ještě jednu hru! Jestli na to tedy máš čas a chuť.


- markdown: |
    Vytvoř hru `sibenice` podle následujícího popisu.
    Snaž se projekt rozdělit do funkcí a modulů s hezkými jmény,
    piš testy a dokumentační řetězce, funkční kousky dávej postupně do Gitu.

    - Počítač náhodně zvolí slovo (zatím třeba ze tří možností).
        Pro jednoduchost používej malá písmena a nepoužívej slova,
        ve kterých se stejné písmeno opakuje dvakrát
        (třeba č<span style='color: pink'>o</span>k<span style='color: red'>o</span>láda).
    - Nastav výchozí stav: řetězec s tolika podtržítky, kolik je
         ve vybraném slově písmen.
    - Nastav počet neúspěšných pokusů na nulu.
    - Každý tah:
        - Zeptej se hráče na písmeno.
        - Pokud je to písmeno ve vybraném slově, zaměň příslušná
            podtržítka za ono písmeno.
            Bude se hodit řetězcová metoda _`index_`
            a funkce `zamen` z piškvorek._
        - Pokud dané písmeno _není_ ve vybraném slově,
            započítej neúspěšný pokus.
        - Vypiš stav (slovo s případnými podtržítky).
        - Pokud už ve slově nejsou podtržítka, pogratuluj hráči
            a ukonči hru.
        - Podle počtu neúspěšných pokusů vypiš „obrázek”.
            Obrázky jsou ke stažení na http://pyladies.cz/v1/s005-modules/obrazky.txt
            a můžeš je dát do víceřádkových řetězců (s trojitými uvozovkami).
        - Pokud jsi právě vypsala poslední obrázek, hráč prohrál.
            Dej mu to najevo a ukonči program.

    <pre>
    +---.
    |   |
    |   O
    | --|--
    |  /
    |
    ~~~~~~~

    p_t__n

    </pre>

- markdown: |
    Funguje-li ti předchozí hra, můžeš ji vylepšit.

    - Zařiď, aby fungovala slova s více stejnými písmeny.
    - Když hráč nezadá písmeno (zadá např. `ABC` nebo `!`), nepovažuj to za tah.
    - Po skončení dej hráči možnost hru opakovat.

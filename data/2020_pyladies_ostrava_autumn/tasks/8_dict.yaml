tasks:

- section:
    markdown: |
      Těchto pár úkolů slouží k procvičení práce se slovníky, které se následně
      pokusíš využít při programování známé skautské hry.

- id: handout8_1
  markdown: |
    Napiš funkci, která pro argumentem zadané číslo `n` vytvoří a vrátí slovník,
    kde jako klíče budou čísla od jedné do `n` a jako hodnoty k nim
    jejich druhé mocniny. Například:

    ```pycon
    >>> mocniny(4)
    {1: 1, 2: 4, 3: 9, 4: 16}
    ```

  mandatory: true

- id: handout8_2
  markdown: |
    Napiš funkci, která sečte a vrátí sumu všech klíčů a sumu všech hodnot
    ve slovníku, který dostane jako argument. K vyzkoušení můžeš použít
    slovník z minulé úlohy. Například:

    ```pycon
    >>> soucet_klicu_a_hodnot(mocniny(4))
    (10, 30)
    ```

- id: handout8_3
  markdown: |
    Napiš funkci, která jako argument dostane řetězec a vrátí slovník,
    ve kterém budou jako klíče jednotlivé znaky ze zadaného řetězce a jako
    hodnoty počty výskytů těchto znaků v řetězci. Například:

    ```pycon
    >>> pocet_znaku("hello world")
    {'h': 1, 'e': 1, 'l': 3, 'o': 2, ' ': 1, 'w': 1, 'r': 1, 'd': 1}
    ```

- id: handout8_4
  markdown: |
    Napiš funkci, která vypíše obsah slovníku (klíče a k nim náležící
    hodnoty) na jednotlivé řádky.

    Funkci, která něco vypisuje, je vhodné
    pojmenovat speciálně, zde třeba `vypis_slovnik`, aby bylo jasné,
    že jen vypisuje a nic nevrací. Například:

    ```pycon
    >>> vypis_slovnik(mocniny(4))
    Klíč 1, hodnota 1
    Klíč 2, hodnota 4
    Klíč 3, hodnota 9
    Klíč 4, hodnota 16
    ```

  mandatory: true

- section:
    markdown: |
      A teď už ke slíbené hře.

- id: handout8_5
  markdown: |
    Úkolem je vytvořit známou skautskou hru „Kdo? S kým? Co dělali?“. Hra se
    hráče zeptá postupně na různé otázky, například „Kdo?“, „S kým?“,
    „Co dělali?“, „Kde?“, „Kdy?“, a nakonec „Proč?“, s tím, že mu umožní
    na jednu otázku odpovědět vícekrát a všechny odpovědi si uloží.
    Na závěr pak hra z každé sady odpovědí vybere náhodně jednu odpověď
    a z takto vybraných odpovědí složí větu, kterou vypíše uživateli.
    Seznam otázek by mělo být možné změnit v kódu na jednom místě bez zásahu
    do logiky programu.

- section:
  markdown: |
    Už máš hotovo a chceš další výzvy? Máme tu pro tebe další nepovinné úkoly.

- id: handout8_6
  markdown: |
    V tomto úkolu si budeme hrát s Morseovou abecedou.
    Na začátku máš k dispozici slovník, který obsahuje znak latinské abecedy (v našem případě bez číslic a speciálních znaků)
    a k němu příslušný znak v Morseově abecedě jako kombinaci teček a čárek.

    ```python
    morseova_abeceda = {
        'A': '.-',     'B': '-...',   'C': '-.-.',
        'D': '-..',    'E': '.',      'F': '..-.',
        'G': '--.',    'H': '....',   'I': '..',
        'J': '.---',   'K': '-.-',    'L': '.-..',
        'M': '--',     'N': '-.',     'O': '---',
        'P': '.--.',   'Q': '--.-',   'R': '.-.',
        'S': '...',    'T': '-',      'U': '..-',
        'V': '...-',   'W': '.--',    'X': '-..-',
        'Y': '-.--',   'Z': '--..',
        }
    ```

    Tvým úkolem je napsat program, který převede text do Morseovy abecedy. Jako oddělovač jednotlivých morseových znaků
    použij znak svislé čáry (|), kterou napíšeš pomocí ALT+124.

    Můžeš použít jakýkoliv text. Pro začátek ti doporučuji použít text bez českých háčků a čárek.
    Např. "Ucim se programovaci jazyk Python."

    Pokud budeš chtít, můžeš rozšířit svůj program tak, aby si poradil i háčky a čárkami.

- id: handout8_7
  markdown: |
    Program s Morseovou abecedou uprav tak, aby uměl převést Morseovu abecedu zpět na latinku.

    Můžeš trénovat s touto zprávou:

    ```python
    zprava = "---|.--.|.-.|.-|...-|-..|..-|-..|---|-...|.-.|.-|.--.|.-.|.-|-.-.|."
    ```

- id: handout8_8
  markdown: |
    Rozšiř svou Skautskou hru o možnost uložit na konci hry slovník obsahující otázky a odpovědi do JSON souboru.
    Dále uprav program tak, aby naopak na začátku hry bylo možné (volitelně) tyto uložené odpovědi ve hře použít.

    Nezapomeň, že tohle je nepovinný projekt, který ti může zabrat více času a řeš ho jen tehdy, pokud máš čas a chuť. 

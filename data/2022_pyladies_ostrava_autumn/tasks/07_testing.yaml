tasks:

- section:
    markdown: |
        Dnešní úkoly budou asi povědomé. Vytvoříme totiž ... hru 1D piškvorky!

        Dostaneš ale tentokrát *hotový* testovací soubor a s jeho použitím
        budeš postupně zkoušet znovu vytvářenou hru.

        Máš-li Piškvorky už hotové z minula, doporučuji je udělat znovu.
        Ty původní můžeš mít vedle a postupně z nich kopírovat kousky kódu.

        Stáhni si soubor s testy, [`test_piskvorky.py`](/static/tasks/
        handout_files/2019-autumn/test_piskvorky.py) a dej ho do adresáře
        kde budeš tvořit Piškvorky.

        Na ulehčení testování si s aktivním virtuálním prostředím nainstaluj
        modul `pytest-level`.
        Ten umožňuje pouštět jen určité testy – podle toho, jak jsi daleko:

        ```
        (venv)$ python -m pip install pytest-level
        ```

        Zkus spustit všechny testy. Asi ti neprojdou:

        ```
        (venv)$ python -m pytest -v

        Pak zkus spustit testy pro úroveň 0:

        ```
        (venv)$ python -m pytest -v --level 0
        ```

        Teď se nepustí žádné testy – všechny se přeskočí.
        Výpis by měl končit nějak takto:

        ```
        collected N items / N deselected
        === N deselected in 0.01 seconds ===
        ```

        Zadáš-li v posledním příkazu `--level 1`, aktivuje se první z testů.
        Pravděpodobně neprojde – v dalším úkolu ho spravíš!

        Tvůj postup vždycky bude:

        * Když nějaký test neprochází, sprav ho.
        * Když všechno zezelená, postup na další level/úkol.

- id: handout7_00
  markdown: |
    V modulu `piskvorky` (tj. v souboru `piskvorky.py`)
    napiš funkci `vyhodnot`, která dostane řetězec
    s herním polem 1-D piškvorek
    a vrátí jednoznakový řetězec podle stavu hry:

    - `"x"` – Vyhrál hráč s křížky (pole obsahuje `"xxx"`)
    - `"o"` – Vyhrál hráč s kolečky (pole obsahuje `"ooo"`)
    - `"!"` – Remíza (pole neobsahuje `"-"`, a nikdo nevyhrál)
    - `"-"` – Ani jedna ze situací výše (t.j. hra ještě neskončila)

    Například:

       *  `vyhodnot('--------------------')` vrátí `'-'`
       *  `vyhodnot('--o--xxx---o--o-----')` vrátí `'x'`
       *  `vyhodnot('xoxoxoxoxoxoxoxoxoxo')` vrátí `'!'`

    Zatímco budeš psát tento úkol, průběžně ho kontroluj automatickými testy.
    Pusť příkaz `python -m pytest -v --level N` podle toho, jak jsi daleko:

    * `--level 1`: V modulu `piskvorky` je nějaká funkce `vyhodnot`.
    * `--level 2`: V případě výhry dává funkce správný výsledek, `'x'` nebo `'o'`
    * `--level 3`: V případě remízy dává funkce správný výsledek, `'!'`
    * `--level 4`: Když hra neskončila, funkce dává správný výsledek, `'-'`

    Odevzdej celý soubor `piskvorky.py`.

- id: handout7_01
  markdown: |
    V modulu `util` (tj. v souboru `util.py`)
    napiš funkci `tah`, která dostane řetězec s herním polem,
    číslo políčka (0-19), a symbol (`x` nebo `o`)
    a vrátí herní pole _(t.j. řetězec)_ s daným symbolem umístěným na danou pozici.

    Hlavička funkce by tedy měla vypadat nějak takhle:

    ```
    def tah(pole, pozice, symbol):
        """Vrátí herní pole s daným symbolem umístěným na danou pozici

        `pole` je herní pole, na které se hraje.
        `pozice` je číslo políčka. Čísluje se od nuly.
        `symbol` může být 'x' nebo 'o', podle toho jestli je tah za křížky
        nebo za kolečka.
        """
        ...
    ```

    Například:

       *  `tah('--------------------', 0, 'x')` vrátí `'x-------------------'`
       *  `tah('--------------------', 19, 'o')` vrátí `'-------------------o'`
       *  `tah('x-o-x-o-x-o-x-o-x-o-', 5, 'x')` vrátí `'x-o-xxo-x-o-x-o-x-o-'`


    _Můžeš využít nějakou funkci, kterou už máš napsanou?_

    Zatímco funkci budeš psát, průběžně ji kontroluj automatickými testy.
    Pusť příkaz `python -m pytest -v --level N` podle toho, jak jsi daleko:

    * `--level 10`: V modulu `util` je nějaká funkce `tah`.

    * `--level 11`: Funkce dává na prázdné pole `x` nebo `o` na dané místo

    * `--level 20`: Hra na pozici, která není v poli, např.
      `tah('--------------------', -1, 'x')`

    * `--level 22`: Hra na obsazené políčko, např.
      `tah('x-------------------', 0, 'o')`

    * `--level 24`: Hra jiným symbolem než `'x'` nebo `'o'`, např.
      `tah('--------------------', 0, 'řeřicha')`

    Odevzdej celý soubor `util.py`.

- id: handout7_02
  markdown: |
    V modulu `piskvorky` (tj. v souboru `piskvorky.py`)
    napiš funkci `tah_hrace(pole, symbol)`, která dostane řetězec
    s herním polem a symbol (`x` nebo `o`) a:

    * dostane řetězec s herním polem,
    * zeptá se hráče, na kterou pozici chce hrát,
    * pomocí funkce `tah` zjistí, jak vypadá herní pole se zaznamenaným tahem
      hráče
    * vrátí toto herní pole se zaznamenaným tahem hráče.

    Pokud uživatel zadá špatný vstup (nečíslo, záporné číslo,
    obsazené políčko apod.), funkce mu vynadá a zeptá se znova.

    Hlavička funkce by tedy měla vypadat nějak takhle:

    ```
    def tah_hrace(pole, symbol):
        """Zeptá se hráče na tah a vrátí nové herní pole

        `pole` je herní pole, na které se hraje.
        `symbol` může být 'x' nebo 'o', podle toho jestli hráč hraje za křížky
        nebo za kolečka.
        """
        ...
    ```

    Například zavolání `print(tah_hrace('o-------------------', 'x'))` by mohlo
    dopadnout takto:

    ```
    Kam chceš hrát? nevím
    Zadávej čísla!
    Kam chceš hrát? 0
    Tam nejde hrát!
    Kam chceš hrát? -1
    Tam nejde hrát!
    Kam chceš hrát? 151
    Tam nejde hrát!
    Kam chceš hrát? 2
    o-x-----------------
    ```

    Nezapomeň, že ve vedlejším modulu máš funkci `tah`, kterou si můžeš
    naimportovat.

    Funguje-li tahle funkce s příkladem výše, otestuj ji opět pomocí
    automatických testů. Tentokrát nastav level na 30 až 34.
    (Testuje se funkce, která volá `input`. Jak takový test napsat je nad rámec
    tohoto kurzu.)

    Odevzdej celý soubor `piskvorky.py` (i s funkcí `vyhodnot`).

- id: handout7_03
  markdown: |
    V modulu `ai` (tj. v souboru `ai.py`)
    napiš funkci `tah_pocitace(pole, symbol)`, která dostane řetězec s herním
    polem a symbol, vybere pozici, na kterou hrát, a vrátí herní pole
    se zaznamenaným tahem počítače.

    Nejde-li na dané pole hrát, funkce musí skončit s chybou `ValueError`.

    Použij jednoduchou náhodnou „strategii”:

    1. Vyber číslo od 0 do 19.
    2. Pokud je dané políčko volné, hrej na něj.
    3. Pokud ne, opakuj od bodu 1.

    **Navíc k tomu** funkce nesmí „zamrznout“ (způsobit nekonečný cyklus),
    ať jí předáš jakékoli hodnoty argumentů.
    Kdyby strategie výše měla „zamrznout“, funkce ať místo toho způsobí
    `ValueError`.

    Hlavička funkce by tedy měla vypadat nějak takhle:

    ```
    def tah_pocitace(pole, symbol):
        """Vrátí herní pole se zaznamenaným tahem počítače

        `pole` je herní pole, na které se hraje.
        `symbol` může být 'x' nebo 'o', podle toho jestli hráč hraje za křížky
        nebo za kolečka.
        """
        ...
    ```

    Zavolání `print(tah_pocitace('o-------------------', 'x'))` by
    mohlo vypsat třeba `o---------x---------`.

    Testy jsou v levelech 40 až 44.

    Odevzdej celý soubor `ai.py`.

- id: handout7_04
  markdown: |
    V modulu `piskvorky` (tj. v souboru `piskvorky.py`)
    napiš funkci `piskvorky1d`, která:

    * Vytvoří řetězec s herním polem
    * Stále dokola:
        * zavolá volá funkci `tah_hrace`, a výsledek uloží jako nové *pole*
        * vypíše stav hry
        * zavolá volá funkci `tah_pocitace`, a výsledek uloží jako nové *pole*
        * vypíše stav hry

    Zatím nemusíš řešite konec hry (pokud ho už nemáš z minula).

    V modulu `hra` (tj. v souboru `hra.py`) přidej import a volání funkce
    `piskvorky1d`.

    Původní testy by měly stále procházet.
    Automatické testy na celou hru ale nejsou – otestuj to ručně
    pomocí `python hra.py`!

    Tady odevzdej pouze modul `piskvorky.py`.

- id: handout7_05
  markdown: |

    Tady odevzdej soubor `hra.py`.

- id: handout7_06
  markdown: |
    Pošéfuj konec hry.
    Když někdo vyhraje nebo dojde k remíze, cyklus se ukončí a vypíše
    se výsledek – třeba s gratulací nebo povzbuzující zpráva.

    Stav hry kontroluj po každém tahu.

    Nezapomeň, že máš k dispozici funkci `vyhodnot`!

    Automatické testy na celou hru nejsou – otestuj to ručně!
    Nezapomeň zkontrolovat remízu.

    Odevzdej celý soubor `piskvorky.py`.

- id: handout7_07
  markdown: |
    Zvládneš pro počítač naprogramovat lepší strategii?
    Třeba aby se snažil hrát vedle svých existujících symbolů
    nebo aby bránil protihráčovi?
    Stačí jen docela malé vylepšení!

    Testy by stále měly procházet.

    Odevzdej celý soubor `ai.py`.

tasks:

- section:
    markdown: |
      Trocha experimentování.
      Zadání si prosím pořádně přečti.

- id: handout5_00
  markdown: |
    Co se stane, když tělo nějaké funkce necháš úplně prázdné? Zkus vysvětlit, proč. (Tělo funkce je odsazený blok za dvojtečkou.)

- id: handout5_01
  markdown: |
    Co se stane, když necháš úplně prázdné tělo cyklu? Zkus vysvětlit, proč.


- section:
    markdown: |
      Umíš napsat funkci (nebo proceduru)?

      Pozor na slovíčka jako „vrátit“ a „vypsat“, která říkají, co máš dělat.

- id: handout5_03
  markdown: |
    Napiš *funkci*, která jako argument bere příjmení uživatelky/uživatele
    a zkusí podle něj uhodnout její/jeho pohlaví.
    To *vrátí* jako řetězec.

    Funkci v programu několikrát zavolej (s různými příjmeními – ty můžeš
    zadat přímo do kódu při volání funkcí). Výsledky vypiš.

    (Pohlaví není možné určit přesně – stačí zvládnout ta nejčastější
    česká příjmení.)

    *Program, který tohle dělá, už máš – úkol spočívá v tom, že z něj
    správný kousek „zabalíš“ do funkce.*

- id: handout5_04
  mandatory: true
  markdown: |
    Napiš proceduru, která *vykreslí* domeček dané velikosti.
    Velikost se zadá jako argument, např:

    ```python
    vykresli_domecek(30)
    vykresli_domecek(40)
    vykresli_domecek(80)
    ```

    Proceduru v programu několikrát zavolej (s různými velikostmi).

    <img src="/static/tasks/handout4_images/02_domecky.png" alt="domečky" style="max-width: 100%; max-height: 80px">

- id: handout5_05
  markdown: |
    Máš-li rád/a geometrii\*, můžeš zkusit dávat domečkové proceduře dva argumenty:
    šířku a výšku.
    Je potřeba si vzpomenout na Pythagorovu větu a na goniometrické funkce.
    Konkrétně funkci *arkus tangens* `from math import atan`.

    Pozor, funkce `atan` vrací výsledek v radiánech;
    je potřeba ho převést na stupně (`from math import degrees`).

    <img src="/static/tasks/handout4_images/03_domecky.png" alt="domečky" style="max-width: 100%; max-height: 200px">

    \* t.j. jestli nemáš rád/a geometrii, tak tenhle úkol přeskoč

- section:
    markdown: |
      Procvičení programování.
      Tyto úkoly jsou *nepovinné*.
      Nemáš-li čas, přeskoč je a jen se zamysli, jak by mohlo řešení vypadat.

- id: handout5_06
  markdown: |
    Změň program Kámen, Nůžky, Papír tak, aby opakoval hru, dokud
    uživatel nezadá slovo `konec`.

- id: handout5_07
  markdown: |
    Změň funkci `ano_nebo_ne` (kterou jsme si ukazovali v lekci "Definice funkcí") tak,
    aby se místo `ano` se dalo použít i `a`, místo `ne` i `n`
    a aby se nebral ohled na velikost písmen a mezery před/za odpovědí.

    Odpovědím jako `možná` nebo `no tak určitě` by počítač dál neměl rozumět.

- id: handout5_08
  markdown: |
    Funguje-li ti hra `sibenice`, můžeš ji vylepšit.

    - Pokud hráč nezadá přesně jeden znak (tj nezadá nic nebo zadá víc znaků),
      vynadej mu, ale nepočítej to jako pokus.
    - Použij funkci `zamen` (místo toho, aby byl příslušný kód přímo v hlavním
      programu).
    - Po vypsání počtu neúspěšných pokusů vypiš obrázek.
      Funkci, která vrátí obrázek podle počtu pokusů, si můžeš
      zkopírovat [z Gistu](https://gist.github.com/encukou/77376e445356a9843e278ba387b168f0)
    - Když hráč nezadá písmeno (zadá např. `!`), nepovažuj to za tah.
    - Zařiď, aby hra fungovala pro slova s více stejnými písmeny
      (např. č<span style='color: red'>o</span>k<span style='color: red'>o</span>láda).
    - Po skončení dej hráči možnost hru opakovat.

    *Jednotlivá vylepšení můžeš odevzdávat jednotlivě a v odpovědi napiš,
    která jsou hotová a která rozpracovaná. Jakmile nějaké vylepšení
    začne fungovat, program odevzdej! Je možné odevzdat několik verzí.*

- id: handout5_09
  markdown: |
    Napiš program, který simuluje tuto „hru“:

    První hráč hází kostkou
    _(t.j. vybírají se náhodná čísla od 1 do 6)_,
    dokud nepadne šestka.
    Potom hází další hráč, dokud nepadne šestka i jemu.
    Potom hází hráč třetí a nakonec čtvrtý.
    Vyhrává ten, kdo na hození šestky potřeboval nejvíc hodů.
    (V případě shody vyhraje ten, kdo házel dřív.)

    Program by měl vypisovat všechny hody a nakonec napsat, kdo vyhrál.

    *Nápověda: průběžně stačí ukládat jen údaj o tom, kdo vede a kolik má bodů.*

    *Tip: Program si napiš napřed v češtině; pak ho přelož do Pythonu.*

- section:
    markdown: |
      Obrázek na konec.

- id: recursive_tree
  markdown: |

    Tento úkol je bonusový.
    Procvičuje *rekurzi*; koukni před ním na příslušné materiály.

    Řekni želvě, aby nakreslila tento stromeček.
    (Instrukce můžeš řádek po řádku přeložit do Pythonu.)

    <img src="/static/tasks/handout_images/recursive-tree.png" alt="Rekurzivní želví stromek" style="max-width: 100%; max-height: 200px">

    * Stromeček dané **délky** a **úhlu** se kreslí takto:
        * *(Malý stromeček je jen jedna větvička.)* Je-li **délka** menší než 20:
            * Pohni se dopředu o danou **délku**.
            * Otoč se zpátky, o 180°
            * Pohni se dopředu o **délku** *(aby želva byla na stejném místě jako na začátku)*
            * Otoč se zpátky, o 180° *(aby se želva dívala stejným směrem jako na začátku)*
        * Jinak *(je stromeček rozvětvený)*:
            * Pohni se dopředu o polovinu **délky** *(nakreslíš tak kmen)*
            * Otoč se doprava o **úhel**
            * Nakresli stromeček s poloviční **délkou** (`delka/2`) a dvoutřetinovým **úhlem** (`uhel*2/3`)
            * Otoč se doleva o **úhel**
            * Nakresli stromeček s poloviční **délkou** a dvoutřetinovým **úhlem**
            * Otoč se doleva o **úhel**
            * Nakresli stromeček s poloviční **délkou** a dvoutřetinovým **úhlem**
            * Otoč se doprava o **úhel**
            * Otoč se zpátky, o 180°
            * Pohni se dopředu o polovinu **délky** *(aby želva byla na stejném místě jako na začátku)*
            * Otoč se zpátky, o 180° *(aby se želva dívala stejným směrem jako na začátku)*

    * Otoč želvu o 90° doleva *(aby se dívala nahoru)*
    * Nakresli stromeček o **délce** 200 a **úhlu** 60.

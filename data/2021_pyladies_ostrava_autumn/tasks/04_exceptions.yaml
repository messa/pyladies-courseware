tasks:

- id: handout3a_17
  markdown: |
    Upravte program z Lekce 2, který postupně načte od
    uživatele dvě čísla a operaci (`'+'`, `'-'`, `'*'` nebo `'/'`)
    a provede na číslech příslušnou operaci.

    Program upravte tak, aby:

    * při špatném vstupu napověděl co očekává a zeptal se znovu a
    * při dělení nulou vypsal hlášku `Nulou nelze dělit.`

    Použijte na to ošetření příslušné chyby (tj. ne `if delitel == 0:`).

    Příklad použití:

    ```
    První číslo: třistatřiatřicet
    Zadávej jen čísla
    První číslo: 333
    Druhé číslo: 0
    Operace: /
    Nulou nelze dělit.
    ```

- section:
    markdown: |
      Dnešním úkolem je naprogramovat hru *1D Piškvorky*.
      Nakonec bude fungovat následovně:

      <blockquote>
      1-D piškvorky se hrají na řádku s dvaceti políčky.
      Hráči střídavě přidávají kolečka (`o`) a křížky (`x`),
      třeba:
      <pre>
      1. kolo: -------<span style='color: red'>x</span>------------
      2. kolo: -------x--<span style='color: red'>o</span>---------
      3. kolo: -------x<span style='color: red'>x</span>-o---------
      4. kolo: -------xx<span style='color: red'>o</span>o---------
      5. kolo: ------<span style='color: red'>x</span>xxoo---------
      </pre>
      Hráč, který dá tři své symboly vedle sebe, vyhrál.
      </blockquote>

      Hru budete skládat postupně z malých částí.
      Napřed tedy musíte vytvořit malé části; ty pak poskládáte dohromady.

      Úkoly dělejte postupně.

      Odevzdávejte prosím *celé soubory* se všemi potřebnými importy
      a pomocnými funkcemi.

- id: handout4_09
  markdown: |
    Napište funkci `vyhodnot`, která dostane řetězec
    s herním polem 1-D piškvorek
    a vrátí jednoznakový řetězec podle stavu hry:

    - `"x"` – Vyhrál hráč s křížky (pole obsahuje `"xxx"`)
    - `"o"` – Vyhrál hráč s kolečky (pole obsahuje `"ooo"`)
    - `"!"` – Remíza (pole neobsahuje `"-"`, a nikdo nevyhrál)
    - `"-"` – Ani jedna ze situací výše (t.j. hra ještě neskončila)

    Například:

       *  `vyhodnot('--------------------')` vrátí `'-'`
       *  `vyhodnot('--o--xxx---o--o-----')` vrátí `'x'`
       *  `vyhodnot('xoxoxoxoxoxoxoxoxoxo')` vrátí `'!'`

- id: handout4_10
  markdown: |
    Napište funkci `tah`, která dostane řetězec s herním polem,
    číslo políčka (0-19), a symbol (`x` nebo `o`)
    a vrátí herní pole _(t.j. řetězec)_ s daným symbolem umístěným na danou pozici.

    Hlavička funkce by tedy měla vypadat nějak takhle:

    ```
    def tah(pole, pozice, symbol):
        """Vrátí herní pole s daným symbolem umístěným na danou pozici

        `pole` je herní pole, na které se hraje.
        `pozice` je číslo políčka. Čísluje se od nuly.
        `symbol` může být 'x' nebo 'o', podle toho jestli je tah za křížky
        nebo za kolečka.
        """
        ...
    ```

    Například:

       *  `tah('--------------------', 0, 'x')` vrátí `'x-------------------'`
       *  `tah('--------------------', 19, 'o')` vrátí `'-------------------o'`
       *  `tah('x-o-x-o-x-o-x-o-x-o-', 5, 'x')` vrátí `'x-o-xxo-x-o-x-o-x-o-'`


    _Můžete využít nějakou funkci, kterou už máte napsanou?_

- id: pisq1d_error_handling
  markdown: |
    Přepište funkci `tah`, aby skončila s chybou `ValueError` v těchto případech:

    * Hra na pozici, která není v poli, např.
      `tah('--------------------', -1, 'x')`

    * Hra na obsazené políčko, např.
      `tah('x-------------------', 0, 'o')`

    * Hra jiným symbolem než `'x'` nebo `'o'`, např.
      `tah('--------------------', 0, 'řeřicha')`

    *Odevzdané řešení předchozího úkolu můžete nechat tak, jak je.*

- id: handout4_11
  markdown: |
    Napište funkci `tah_hrace(pole, symbol)`, která dostane řetězec
    s herním polem a symbol (`x` nebo `o`) a:

    * zeptá se hráče, na kterou pozici chce hrát,
    * pomocí funkce `tah` zjistí, jak vypadá herní pole se zaznamenaným tahem
      hráče
    * vrátí toto herní pole se zaznamenaným tahem hráče.

    Pokud uživatel zadá špatný vstup (nečíslo, záporné číslo,
    obsazené políčko apod.), funkce mu vynadá a zeptá se znova.
    (Není potřeba použít pro každý případ jinou hlášku.)

    Hlavička funkce by tedy měla vypadat nějak takhle:

    ```
    def tah_hrace(pole, symbol):
        """Zeptá se hráče na tah a vrátí nové herní pole

        `pole` je herní pole, na které se hraje.
        `symbol` může být 'x' nebo 'o', podle toho jestli hráč hraje za křížky
        nebo za kolečka.
        """
        ...
    ```

    Například zavolání `print("Nový stav hry je:", tah_hrace('o-------------------', 'x'))`
    by mohlo dopadnout takto:

    ```
    Kam chceš hrát? nevím
    Zadávej čísla!
    Kam chceš hrát? 0
    Tam nejde hrát!
    Kam chceš hrát? -1
    Tam nejde hrát!
    Kam chceš hrát? 151
    Tam nejde hrát!
    Kam chceš hrát? 2
    Nový stav hry je: o-x-----------------
    ```

    *Pozor: pravděpodobně budete potřebovat ošetřit různé chyby na
    různých místech.*

- id: handout4_12
  markdown: |
    Napište funkci `tah_pocitace(pole, symbol)`, která dostane řetězec s herním
    polem a symbol, vybere pozici, na kterou hrát, a vrátí herní pole
    se zaznamenaným tahem počítače.

    Použij jednoduchou náhodnou „strategii”:

    1. Vyber číslo od 0 do 19.
    2. Pokud je dané políčko volné, hrej na něj.
    3. Pokud ne, opakuj od bodu 1.

    Hlavička funkce by tedy měla vypadat nějak takhle:

    ```
    def tah_pocitace(pole, symbol):
        """Vrátí herní pole se zaznamenaným tahem počítače

        `pole` je herní pole, na které se hraje.
        `symbol` může být 'x' nebo 'o', podle toho jestli hráč hraje za křížky
        nebo za kolečka.
        """
        ...
    ```

    Zavolání `print(tah_pocitace('o-------------------', 'x'))` by
    mohlo vypsat třeba `o---------x---------`.

- id: handout4_13
  markdown: |
    Napište funkci `piskvorky1d`, která:

    * Vytvoří řetězec s herním **polem**, `'--------------------'`
    * Stále dokola:
        * zavolá volá funkci `tah_hrace`, a výsledek uloží jako nové **pole**
        * vypíše herní **pole**
        * zavolá volá funkci `tah_pocitace`, a výsledek uloží jako nové **pole**
        * vypíše herní **pole**

    Zatím neřešte konec hry.

- id: pisq1d_endgame
  markdown: |
    Teď pošéfujte konec hry.
    Když někdo vyhraje nebo dojde k remíze, cyklus se ukončí a vypíše
    se výsledek – třeba s gratulací nebo povzbuzující zprávou.

    Stav hry kontrolujte po každém tahu.

    Nezapomeňte, že máte k dispozici funkci `vyhodnot`!

- id: pisq1d_module_split
  submit: false
  markdown: |
    Program rozdělte do modulů a upravte importy tak,
    aby program stále fungoval.
    Moduly by neměly mít vedlejší efekty.

    * Funkce `vyhodnot`, `tah_hrace` a `piskvorky1d`
      patří do modulu `piskvorky` (tj. souboru `piskvorky.py`).
    * Funkce `tah_pocitace` patří do modulu `ai` (tj. souboru `ai.py`).
    * Funkci `tah` zařaďte podle videa o cyklických importech.

    Protože samotná *hra* – vypisování a ptaní se na otázky – je vedlejší efekt,
    tak teď nepůjde spustit. Aby to šlo, vytvořte ještě „spouštěcí“ modul `hra`
    (tj. soubor `hra.py`) s následujícím obsahem:

    ```python
    from piskvorky import piskvorky1d

    piskvorky1d()
    ```

    Odevzdávání a kontrola několika souborů je zatím složité, proto si tento
    úkol zkontrolujte sami:

    * Všechny funkce jsou kde mají být (podle zadání).
    * Příkaz `python hra.py` v příkazové řádce spustí funkční hru.
    * Příkaz `import piskvorky` v Pythonu *nespustí* hru (a nemá ani další
      vedlejší efekty).
